---
templateKey: 'blog-post'
title: SENBAZURU - Mille Gru per la pace
date: 2022-04-25T12:00:00.000Z
description: "Un evento all'insegna della convivialità e la pace"
featuredimage: /img/2022_senbazuru.JPG
featuredpost: false

tags:
  - eventi
  - origami
---

![](/img/2022_senbazuru.JPG)

<hr>

**Senbazuru** è il nome delle ghirlande composte da mille gru di origami. Sono un simbolo di augurio, buon auspicio e pace. 
In Giappone è normale trovarne numerose presso i monumenti che commemorano la fine della guerra mondiale.

L’attualità purtroppo ci ricorda che le guerre non sono un ricordo del passato, ma un pericolo sempre presente e solo attraverso la sensibilizzazione e la cooperazione si potrà sperare un giorno di vivere in un mondo senza guerre.

Per questo l’**Associazione San Marino - Giappone**, in collaborazione con **Ludoteca Pologioco**, **Mattoncini Famosi** ed il **Patrocinio del Consolato Onorario del Giappone presso la Repubblica di San Marino**  vuole organizzare una giornata all’insegna della pace per i bambini e le famiglie, con lo scopo di creare quante più gru di origami possibile e comporre insieme una ghirlanda di origami come messaggio di pace.

Un gesto dal valore altamente **simbolico**, ma anche **concreto** proprio per il suo aspetto conviviale e collaborativo: lavorando e giocando insieme possiamo mettere da parte differenze e conflitti e raggiungere piccoli e grandi obiettivi.

Ci vediamo **Sabato 21 Maggio dalle ore 15** presso Ludoteca Pologioco **Via Nitella 110 - 47892 Acquaviva**

Vi invitiamo a partecipare numerosi!


<br/>

[Il volantino stampabile](/img/2022_senbazuru_no_sfondo.JPG)

