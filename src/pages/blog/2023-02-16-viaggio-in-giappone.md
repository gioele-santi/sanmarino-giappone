---
templateKey: 'blog-post'
title: Viaggiare in Giappone
date: 2023-02-16T12:00:00.000Z
featuredimage: /img/2022_kamakura.jpeg
featuredpost: false

tags:
  - notizie
  - viaggio
---

![](/img/2022_asakusa.jpeg)

In caso non lo sapeste, il giorno 11 Ottobre 2022 il Giappone ha di nuovo aperto le frontiere ai turisti stranieri dopo anni di chiusura dovuti alla pandemia di COVID.

Al momento ci sono ancora regole molto stringenti e per entrare nel paese sono richieste le certificazioni di almeno **tre dosi di vaccino riconosciute dal OMS** e in particolare richiedono il **certificato relativo ad ogni dose, con data di somministrazione e tipologia**.

Per i sammarinesi che hanno fatto il vaccino Sputnik (anche se la terza dose è Pfizer) o per coloro che non hanno fatto il vaccino per qualche motivo è necessario fare entro 72 ore prima della partenza il test **PCR (molecolare, il test antigienico non è riconosciuto)**.

Per il test ho valutato diverse possibilità, ad esempio aziende che lo fanno negli aeroporti, ma sia per velocità di esecuzione che per costi, ho trovato conveniente farlo presso il **laboratorio analisi dell’ospedale di San Marino**. 

Si possono contattare direttamente per informazioni e prenotazioni al numero **0549994208**.

Il costo del tampone è di **70€, viene fatto verso le 8 del mattino e di solito per le 12 si ha il risultato**. Se non ci sono emergenze per il COVID, è possibile fare il test anche il Sabato. 

**Attenzione: va prenotato almeno una settimana prima!**

Per facilitare le procedure di ingresso, si possono inviare tutti i documenti a questo sito web

https://www.vjw.digital.go.jp/

dove si possono anche pre-compilare tutti i documenti per la dogana, in questo modo le procedure di ingresso saranno molto rapide.

Bisogna solo prestare attenzione ad **allegare una traduzione in inglese** del referto ed in particolare **evidenziare la data di esecuzione del test**.

Molto probabilmente la compagnia aerea vi chiederà comunque di mostrare i documenti necessari prima dell’imbarco e durante il viaggio vi sarà richiesto di indossare continuamente la mascherina.

Per quanto riguarda le limitazioni in Giappone, è sempre necessario **indossare la mascherina al chiuso ed all’aperto in luoghi particolarmente affollati**. In tutti i luoghi pubblici è possibile trovare ancora il disinfettante all’ingresso ed i ristoranti sono forniti di divisori in plexiglass. **Le norme di comportamento sono molto simili e quelle che avevamo subito dopo il lockdown.**

**Buon viaggio a tutti!**

![](/img/2022_ginza.jpeg)