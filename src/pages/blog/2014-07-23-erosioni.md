---
templateKey: 'blog-post'
title: Bipersonale di Kiyomi Sakaguchi ed Eleonora Mazza
date: 2014-07-23T12:00:00.000Z
description: Vi invitiamo a partecipare all'inaugurazione della mostra  
featuredpost: false
featuredimage: /img/2014_erosioni.jpg
tags:
  - eventi
  - arte
---

![](/img/2014_erosioni.jpg)

### EROSIONI - Bipersonale di Kiyomi Sakaguchi e Eleonora Mazza

Inaugurazione **31 luglio 2014 - ore 18.30**

Ridotto del Teatro Titano

Presenterà **Prof. Siro Perin**

P.le lo Stradone n.10 – San Marino

La mostra rimarrà aperta **tutti i giorni fino al 15 agosto con orario 16 - 22**

<hr/>

Il tema rimanda al concetto di erosione della materia sia essa pietra, metallo o colore, allo sgretolamento e alla trasformazione dei corpi e del Sé. Una tematica che si ritrova in entrambe le artiste, espressa attraverso linguaggi molto diversi – Kiyomi Sakaguchi prevalentemente con la scultura astratta, Eleonora Mazza con la pittura e la figurazione – come molto distanti sono i loro luoghi di provenienza - Giappone e San Marino - ma le cui rispettive opere trasmettono un medesimo sentimento di solitudine e ripiegamento sul proprio se, che lascia spazio però alla trasformazione e al mutamento. Trasformazione del Sé quindi, che è anche alterazione della materia, data dal lento lavorio del tempo, come l’acqua, che corrode gli scogli, come il vento che leviga la roccia, come la mano dell’artista che scolpisce la pietra, la trasforma, che da forma e colore al proprio vissuto interiore, permettendogli di esporsi all’esterno e di subire una nuova metamorfosi.

Erosioni della materia dunque come metamorfosi del Sé. E’ una concezione del Sé che rimanda all’idea di una vita liquida ( Zygmunt Bauman) in dissolvenza, ma che significa anche auto-esame, autocritica, autocensura. Essa si alimenta dell’insoddisfazione dell’io rispetto a se stesso. Ma questa fluidità dell’io esprime anche la sua capacità di trasformazione e mutazione costanti, la sua duttilità, la sua complessità irriducibile e l’impossibilità di tenerlo racchiuso nella prigione di una identità univoca definita e rigida.

<hr/>

- **Kiyomi Sakaguchi** è nata nel 1949 a Nara, città storica del Giappone, che fu anche Capitale del Giappone più di 1200 anni fa ed è oggi Patrimonio Mondiale dell’Unesco. Le sue opere sono esposte in Giappone (Tokyo, Nara, Osaka), Cina e Europa (Ravenna, Parigi, Dusseldorf, Lussemburgo).

- **Eleonora Mazza**  è nata a San Marino nel 1975, dove vive e lavora, le sue opere sono esposte a San Marino, in Italia (Treviso, Montelabbate, Pesaro, Milano) e in Germania (Berlino, Mannheim).