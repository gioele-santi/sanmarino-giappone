---
templateKey: blog-post
title: Il Giappone vi aspetta
date: 2008-05-11T12:00:00.000Z
description: "Vi segnaliamo due eccezionali opportunità che il Governo
  giapponese offre a chi, fra i giovani sammarinesi, è interessato ad un
  soggiorno in Giappone:"
featuredpost: false
featuredimage: /img/apple-touch-icon.png
tags:
  - notizie
---

 ######  - Study Tour Japan 

 Un occasione eccezionale per chi vuole un’infarinatura giapponese visitando il Sol Levante per 10 giorni, totalmente spesato dallo stato ospite, e confrontandosi con realtà culturali diverse rappresentate dai vostri compagni di viaggio provenienti da tutta Europa. 

 Quest’opportunità ha una scadenza di partecipazione che è il 3 giugno 2008, quindi affrettatevi!!! 

 Di seguito troverete il pdf con tutte le informazioni necessarie alla partecipazione e per maggiori delucidazioni potrete consultare direttamente il sito dell’ambasciata del Giappone in Italia presente anche nei nostri link. 

 Se poi volete una testimonianza diretta, guardate l’archivio 2007 dei nostri articoli: è stata proprio una nostra socia l’anno scorso a cogliere questa fantastica opportunità! 

 ###  - Monbukagakusho: mext 

 Quest’opportunità è decisamente più selettiva in quanto i partecipanti devono essere rigorosamente laureati con un’età inferiore ai 35 anni, il tutto è giustificato dal fatto che questo non è un semplice viaggio in Giappone, ma un vero e proprio soggiorno in qualità di ricercatori con una durata prestabilita di 2 anni. 

 Anche per questa opportunità i tempi stringono quindi leggete il pdf allegato e visitate il sito dell’[Ambasciata del Giappone a Roma](http://www.it.emb-japan.go.jp/italiano/Cultura%20e%20opportunita/cultura&educazione_index.htm) per avere tutti i riferimenti necessari. 


Buona fortuna a tutti!!!!